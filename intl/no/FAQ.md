## FAQ:

### **Q: Hvordan kommer jeg i kontakt med andre som også holder på med denne utfordringen?**

  **A:** Den beste måten å komme i kontakt med andre på er å lese ressurslisten som er tilgjengelig på den offisielle [100DaysOfCode-nettsiden](http://www.100daysofcode.com/connect/).
  Her er også en [invitasjonslink til 100DaysOfCode på Slack](https://www.100daysofcode.com/slack).

  Søk etter #100DaysOfCode på Twitter, eller bli med i [100DaysOfCode-roomet på Gitter](https://gitter.im/Kallaway/100DaysOfCode) — du trenger ikke en invitasjon, hvem som helst kan bli med. Du kan også følge [@_100DaysOfCode](https://twitter.com/_100DaysOfCode) på Twitter for å holde kontakten med 100DaysOfCode-miljøet.

  ### **Q: Jeg har allerede startet utfordringen og jeg er på dag 8. Hvordan kan jeg begynne å bruke dette repository-et til å følge fremgangen min?**

  **A:** Null stress. Skriv ned så mye du husker av de dagene du allerede har fullført, men hvis du ikke husker det, er det bare å starte fra der du er nå. Hvis du har brukt Twitter til å skrive om fremgangen din, kan du linke til disse statusene i loggen. Deretter følger du formatet.

### **Q: Jeg er ny når det kommer til koding (eller har akkurat bestemt meg for å lære det) og kan ikke begynne med projekter enda, hva bør jeg gjøre?**

  **A:** Den beste måten å starte på er å følge [FreeCodeCamp’s Front End-pensumet](https://www.freecodecamp.com/) helt fra starten av. Jo lenger du kommer i løpet av 100 dager, desto bedre.

### **Q: Jeg gikk glipp av en dag, betyr det at jeg har mislykket med denne utfordringen?**

  **A:** Absolutt ikke. Du kan gå glipp av én dag (og deretter gjøre opp for det ved å legge på en ekstra dag på de 100 dagene), men ikke gå glipp av to dager på rad. Dette er et godt råd om vanedannelse som jeg fikk av Leo Babauta fra zen habits.

### **Q: Jeg kom sent hjem og i løpet av den tiden jeg er ferdig med timen min er det over midnatt. Teller dette?**

  **A:** Ja, selvfølgelig. Hovedregelen er at hvis du har kodet en time før du legger deg den dagen, så teller det. Dette er fordi vi har alle forskjellige tidsplaner og ting som foregår i livene våre (barn, skole, jobb etc.), så ikke vær for streng med deg selv tidsmessig. Du vil ikke oppleve det Askepott opplevde da klokka slo 12.
  Ikke bekrymre deg hvis du ikke har fått points på GitHub heller. Ja, det er gøy å ha sånne streaks, men ikke mål deg opp mot dette.

### **Q: Bør jeg skrive en journal?**

  **A:** Ja, det burde du. Den beste måtes å gjøre dette på er å forke dette repo-et, og skrive innlegg i [loggen din](log.md) som du commit-er daglig. Dette er lurt å gjøre fordi: 1. Du kan se tilbake på fremgangen du har gjort hver dag og se hvor langt du har kommet, og det blir lettere å få motivasjonen tilbake når du trenger det. 2. Etter at du har fullført de 100 dagene kan du se over loggen din og bedre reflektere over erfaringene dine, i tillegg til å se hva som fungerte for deg og hva som ikke fungerte.

### **Q: Bør jeg publisere projektene mine online?**

  **A:** Definitivt. Dette er en flott måte å holde deg selv ansvarlig og motivert på, fordi hvem som helst kan ta en titt på det du har laget. Dette vil kanskje føre til at du gjør en større innsats og kan føre til bedre og mer imponerende resultater. Jeg foreslår at du legger det ut på GitHub.

### **Q: Bør jeg bry meg om streaks?**

  **A:** Streaks kan være morsomt og nyttig, men som jeg sa ovenfor, ikke bekymre deg for mye om det og ikke kritiser deg selv hvis du går glipp av en dag. Det er heller bedre å sørge for at du gjør alt du kan for å ikke la det skje igjen. Bare vit at det å bekymre seg og kjefte på seg selv ikke gir bedre resultater. (Ok, det vil gi deg resultater, men kun negative resultater, men jeg ville heller kalt det konsekvenser og ikke resultater.) Den beste måten å forhindre slike negative tanker er å sette seg ned og kode.

### **Q: Hva er det vanskeligste ved denne utfordringen?**

  **A:** Det er den delen der du skal sette deg ned og først begynne med koding. Ikke utsett det eller tenk på det i det hele tatt, fordi du kommer til å snakke deg selv ut av det. Gjør heller slik: sett deg ned, åpne pc-en, start programmet du skriver koden din i og begynn å skrive. Etter fem minutter har du nok ikke lenger problemer eller ønsker om å stoppe.

### **Q: Hvis alle startet på en spesifikk dag, bør jeg da bli med dem fra den dagen de er på? For eksempel, fra dag 12?**

  **A:** Denne utfordringen er individuell, noe som betyr at når du starter så begynner du fra dag 1. Når du skriver om fremgangen din på Twitter eller andre steder, sørg for at du skriver hvilken dag du er på og bruk hashtaggen (#100DaysOfCode) slik at andre kan finne deg og støtte deg!

## Innhold

* [Regler](rules.md)
* [Logg - trykk her for å se fremgangen min](log.md)
* [FAQ](FAQ.md)
* [Ressurser](resources.md)