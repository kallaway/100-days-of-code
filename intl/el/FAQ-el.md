## FAQ:
  **Q:** Πώς επικοινωνώ με τους υπόλοιπους ανθρώπους που κάνουν αυτή την πρόκληση;  
  **A:** Ο καλύτερος τρόπος να συνδεθείς με την κοινότητα είναι να χρησιμοποιήσεις την λίστα των πόρων που είναι διαθέσιμη στην επίσημη ιστοσελίδα του 100DaysOfCode:
  www.100DaysOfCode.com/connect
  Επίσης, εδώ μπορείς να βρεις [ένα σύνδεσμο-πρόσκληση για το κανάλι Slack του 100DaysOfCode](https://join.slack.com/t/100xcode/shared_invite/enQtMzA2NzUyODY4MTgyLWM2NzMzYzBmZTcwOTk0MzM2YTI5OWQzM2M3ZTVjZTUyMTE0NDk3ZjdiZmExNGU5Mjg3ODgzZTQxODI3YTNjZjA).

  Ψάξε το 100DaysOfCode στο Twitter, ή μπες στο [Gitter room του 100DaysOfCode](https://gitter.im/Kallaway/100DaysOfCode) - δεν χρειάζεσαι πρόσκληση, είναι ανοιχτό σε όλο τον κόσμο. Επίσης, ακολούθησε το [@_100DaysOfCode](https://twitter.com/_100DaysOfCode) στο Twitter για να μείνεις σε επαφή με την κοινότητα.

  **Q:** Ήδη ξεκίνησα την πρόκληση, και είμαι στην Ημέρα 8. Πώς μπορώ να ξεκινήσω να χρησιμοποιώ αυτό το repo για να σημειώνω την πρόοδό μου;  
  **A:** Μην ανησυχείς. Προσπάθησε να συμπληρώσεις όσο το δυνατόν περισσότερες πληροφορίες όσον αφορά τις προηγούμενες ημέρες, αλλά αν δεν μπορείς απλώς συνέχισε από εκεί που βρίσκεσαι τώρα. Αν ήδη χρησιμοποιείς το twitter για να σημειώνεις την ημερήσια πρόδοό σου, βάλε ένα link προς τα tweet σου στο Ημερολόγιο για κάθε μέρα.
  Έπειτα, ακολούθησε την φόρμα του repo.

  **Q:** Είμαι αρχάριος στον προγραμματισμό (ή μόλις τώρα αποφάσισα να μάθω προγραμματισμό) και δεν μπορώ να ολοκληρώσω κάποιο project ακόμα, τι να κάνω;  
  **A:** Ο καλύτερος τρόπος θα ήταν να ακολουθήσεις το [Front End Curriculum του FreeCodeCamp](https://www.freecodecamp.com/), ξεκινώντας από την αρχή. Όσα περισσότερα μέρη του μπορέσεις να κάνεις σε 100 ημέρες, τόσο το καλύτερο.

  **Q:** Έχασα μια ημέρα, αυτό σημαίνει ότι απέτυχα στην πρόκληση;  
  **Α:** Ασφαλώς και όχι. Επιτρέπεται να χάσεις μια ημέρα (και μετά να την συμπληρώσεις με άλλη μια στο τέλος των 100), αλλά ποτέ μην χάσεις δύο ημέρες συνεχόμενα. Αυτή είναι μια φανταστική συμβουλή όσον αφορά τον σχηματισμό συνηθειών που έμαθα από το Zen Habits του Leo Babauta.

  **Q:** Φτάνω αργά στο σπίτι, και μέχρι να τελειώσω με την μία ώρα προγραμματισμού, η ώρα έχει πάει μετά τα μεσάνυχτα, μετράει ακόμα;  
  **Α:** Φυσικά και μετράει! Ο χοντρικός κανόνας είναι: προγραμμάτισες για τουλάχιστον μία ώρα πριν να πας για ύπνο σήμερα; Αν ναι, τότε είσαι εντάξει.
  Ο λόγος πίσω απ' αυτό είναι ότι όλοι έχουμε διαφορετικά προγράμματα και διαφορετικές περιόδους στη ζωή μας (παιδιά, σχολείο, δουλειά και άλλα) οπότε δεν χρειάζεται να επιβάλλεις κάποιον αφηρημένο κανόνα στον εαυτό σου. Δεν θα ζήσεις ό,τι έζησε η Σταχτοπούτα όταν το ρολόι χτυπήσει μεσάνυχτα. Μην ανησυχείς αν το GitHub θα σου σημειώσει πόντους για εκείνη τη μέρα ή οχι. Ναι, είναι ωραίο να συμβαίνει κάθε μέρα, αλλά μην αδικείς τον εαυτό σου μετρώντας τις προσπάθειές σου βάσει ενός ρολογιού.

  **Q:** Πρέπει να κρατάω ημερολόγιο;  
  **Α:** Ναι, και ο καλύτερος τρόπος είναι να κάνεις fork αυτό το repo, και να κάνεις commit στο [Ημερολόγιο](log-el.md) καθημερινά. Αυτό βοηθά με δύο τρόπους: θα μπορείς να βλέπεις την πρόοδό σου κάθε μέρα και να δεις πόσο μακριά έχεις ήδη φτάσει και θα είναι ευκολότερο να βρεις το κίνητρο για να συνεχίσεις, και το δεύτερο είναι ότι μόλις τελειώσεις τις 100 σου ημέρες, θα μπορείς να αναλύσεις την εμπειρία σου καλύτερα και να δεις τι δούλεψε και τι όχι.

  **Q:** Πρέπει να ανεβάζω τα projects μου στο ίντερνετ;  
  **Α:** Σίγουρα. Το να ξέρεις πως η δουλειά σου είναι διαθέσιμη σε όποιον θέλει να την δει είναι εξαιρετικό για την υπευθυνότητα και τα κίνητρά σου. Θα σε κάνει να νοιάζεσαι παραπάνω για το προϊόν της εργασίας σου, και θα σε βοηθήσει να παράγεις καλύτερα αποτελέσματα. Προτείνω να τα ανεβάζεις στο GitHub.

  **Q:** Θα πρέπει να με νοιάζουν τα σερί;  
  **Α:** Τα σερί είναι ωραία και χρήσιμα, αλλά όπως είπα πιο πάνω - μην ανησυχείς τόσο πολύ γι' αυτά και μην κριτικάρεις τον εαυτό σου επειδή έχασες μια μέρα. Αντ' αυτού, εξασφάλισε πως θα κάνεις ό,τι μπορείς για να μην ξανασυμβεί, και θυμήσου πως το να ανησυχείς και να αυτομαστιγώνεσαι δεν θα σου δώσει αποτελέσματα. (Εντάξει, θα σου δώσει αποτελέσματα, αλλά μόνο αρνητικά. Εγώ θα τα έλεγα συνέπειες, όχι αποτελέσματα) Ο καλύτερος τρόπος να βγεις από αυτή την αρνητική συναισθηματική κατάσταση είναι να κάτσεις κάτω και να προγραμματίσεις.

  **Q:** Ποιο είναι το πιο δύσκολο μέρος αυτής της πρόκλησης;  
  **A:** Το μέρος όπου πρέπει να κάτσεις κάτω και να ξεκινήσεις να προγραμματίζεις. Μην το αναβάλλεις και μην το σκέφτεσαι πολύ, γιατί θα βρεις κάποια δικαιολογία για να μην το κάνεις. Προσέγγισέ το μηχανικά: κάτσε κάτω, άνοιξε το laptop σου, άνοιξε τον προγραμματιστικό σου editor, και ξεκίνα να γράφεις. Μετά από 5 λεπτά δεν θα έχεις κανένα πρόβλημα ούτε διάθεση να σταματήσεις.

  **Q:** Αν όλοι ξεκίνησαν μια συγκεκριμένη ημέρα, πρέπει να τους ακολουθήσω στην ημέρα που είναι; Για παράδειγμα, ξεκινώντας από την Ημέρα 12;  
  **A:** Αυτή η πρόκληση είναι ατομική, οπότε όταν την ξεκινάς, ξεκινάς από την ημέρα 1. Όταν ποστάρεις στο Twitter ή κάπου αλλού, φρόντισε να αναφέρεις σε ποια ημέρα είσαι και να χρησιμοποιήσεις το hashtag για να μπορούν οι υπόλοιποι να σε βρουν και να σε υποστηρίξουν!

## Περιεχόμενα
* [Κανόνες](rules-el.md)
* [Ημερολόγιο - κλίκαρε εδώ για να δεις την πρόοδό μου](log-el.md)
* [FAQ](FAQ-el.md)
* [Πόροι](resources-el.md)
